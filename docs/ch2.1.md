# Розробка АПКВАР (автоматизованого портативного комплексу)

Розробка — це комплексний процес створення нового пристрою або системи, що включає аналіз вимог, проєктування, виготовлення, тестування та впровадження. Метою розробки є отримання функціонального, надійного та ефективного продукту, який відповідає поставленим завданням і вимогам користувача.

Основні цілі розробки.

* Задоволення потреб користувача: створення пристрою, який вирішує конкретні задачі, наприклад, виявлення та аналіз радіосигналів.
* Оптимізація функціональності: забезпечення максимальної ефективності роботи системи при мінімальних витратах ресурсів.
* Інтеграція сучасних технологій: використання новітніх апаратних і програмних рішень для підвищення продуктивності та зручності експлуатації.

Етапи розробки автоматизованого портативного комплексу

1. Розробка структурної схеми

    * Визначення основних функціональних блоків системи.
    * Встановлення взаємозв’язків між компонентами.
    * Формування загальної архітектури пристрою.

2. Підбір елементної бази

    * Вибір необхідних апаратних компонентів (мікроконтролери, модулі зв’язку, накопичувачі тощо).
    * Оцінка технічних характеристик та сумісності елементів.
    * Формування специфікації компонентів для подальшого проєктування.

3. Розробка принципової електричної схеми

    * Створення детальної електричної схеми пристрою.
    * Визначення електричних з’єднань між усіма елементами.
    * Перевірка коректності схеми та підготовка до виготовлення прототипу.

    4. Розробка корпусу

        * Визначення вимог до габаритів, ергономіки та матеріалів корпусу.
        * Створення 3D-моделі корпусу з урахуванням розміщення всіх компонентів.
        * Аналіз тепловідведення, захисту від пилу, вологи та механічних впливів.
        * Підготовка креслень і специфікацій для виготовлення прототипу корпусу.

Ретельно організований процес розробки дозволяє мінімізувати ризики, скоротити час виходу продукту на ринок і забезпечити відповідність пристрою сучасним стандартам. Для автоматизованого портативного комплексу це особливо важливо, оскільки система повинна бути надійною, мобільною, енергоефективною та зручною у використанні.

## Розробка структурної схеми

Структурна схема — це візуальне представлення, яке демонструє ключові елементи системи та взаємозв’язки між ними. Вона дає змогу сформувати цілісне бачення побудови пристрою, його функціональних можливостей і способів взаємодії компонентів. Такий підхід спрощує аналіз системи, допомагає виявити надлишкові або відсутні частини, а також сприяє оптимізації її функціонування.

Структурна схема відіграє ключову роль у документації, оскільки забезпечує зрозумілий спосіб загального обміну інформацією між розробниками, інженерами, виконавцями та іншими учасниками проєкту.

На рисунку представлена структурна схема автоматизованого портативного комплексу для виявлення та аналізу радіосигналів (АПКВАР).

![Структурна схема w=20](sheme/structural.drawio.png)

Опис роботи системи.

1. Центральний модуль.
    * Виконує обчислювальні операції, обробку даних та управління всіма компонентами системи.
    * Підключений до периферійних пристроїв через IO Board.
    * Інтегрує функції комунікаційного модуля (Wi-Fi/Bluetooth).

2. Сенсорний дисплей.
    * Забезпечує інтерфейс користувача для управління системою.
    * Відображає дані, отримані від інших компонентів, та дозволяє вводити команди.

3. Модуль радіо прийому передачі.
    * Виконує прийом та передачу радіосигналів у діапазоні від 1 МГц до 6 ГГц.
    * Передає отримані дані на центральний модуль для подальшого аналізу.

4. GPS-модуль.
    * Визначає координати пристрою та передає їх до центрального модуля.
    * Використовується для геопросторового аналізу та синхронізації.

5. SSD-диск.
    * Використовується для зберігання операційної системи, програмного забезпечення та даних, отриманих під час роботи.

<!-- 6. USB карта відеозахоплення:
    * Використовується для захоплення відеосигналу з аналогових джерел, таких як камери або інші пристрої.
    * Дозволяє передавати відео та аудіо через USB для подальшого аналізу або збереження.
    * Забезпечує можливість інтеграції аналогових відеоджерел у систему для моніторингу або запису. -->

Висновок по розділу  2.1

Структурна схема дозволяє зрозуміти загальну організацію системи, її функціональні можливості та взаємодію компонентів. Вона є основою для подальшого проектування, тестування та впровадження автоматизованого портативного комплексу.
